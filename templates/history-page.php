<section class="story">

    <div class="lines">

    </div>

    <div data-aos="fade-right" data-aos-easing="linear" data-aos-duration="500" class="ourstory">
        <div class="inner">
            <h3>ISTORIJA</h3>
        </div>

    </div>


    <div class="ourpara">
        <div data-aos="fade-left" data-aos-easing="linear" data-aos-duration="500" class="inner1">
            <p>LIETUVOJE SSRS okupacijos metais LJTF buvo atletinės gimnastikos dalis,
              bet buvo rengiamos neoficialios jėgos varžybos ir čempionatai Šiauliuose,
              Klaipėdoje, Taline, Tiumenėje. Labai populiarūs buvo Ventos taurės
              turnyrai Kuršėnuose. 1979 04 04 Šiauliuose įvyko I neoficialus
              Lietuvos jėgos dvikovės (iki 1982 dvikovė: pritūpimas ir spaudimas)
              čempionatas, jie vyko kasmet iki 1987. Iki 1990,
              Lietuvos nepriklausomybės atkūrimo metų, priklausė Lietuvos atletinės
              gimnastikos federacijai, 1987-91 Lietuvos susivienijimas veikė
              kaip atskiras Lietuvos atletinės gimnastikos federacijos padalinys
              (vad. E. Kryževičius). 1991 09 22 įvyko Lietuvos jėgos trikovės federacijos (LJTF)
              steigiamasis susirinkimas, 1993 06 05 Kaune – steigiamoji konferencija,
              nuo 1994 LJTF yra Europos jėgos trikovės federacijos (EPF) narė.
              1989-96 vyko tarptautiniai Baltijos taurės turnyrai (1992 įvyko Šiauliuose,
              pirmasis Lietuvoje, jame dalyvavo Lietuvos, Latvijos, Lenkijos, Norvegijos,
              Suomijos, Švedijos ir Vokietijos komandos); 1989 Lietuva užėmė 7 v.,
              1991 – 5 v., 1992 – 3 v., 1993 – 4 v., 1994 – 7 v. (1995 ir 1996 nedalyvavo).
              1992 Baltijos čempionu tapo A. Kirkliauskas (per 95 kg), 1993 – G. Buitkus (67,5 kg).
              1997 Palangoje surengtas X Europos veteranų čempionatas. Lietuvoje kasmet rengiami jaunių,
              jaunimo, suaugusiųjų ir veteranų čempionatai, atskiri štangos spaudimo
              gulint ant suolelio čempionatai. Žymesnieji Lietuvos jėgos trikovininkai
              (rezultatai pateikti lentelėse): A. Abrutis, A. Gečas (abu Mažeikių Švyturys; tr. R. ir P. Miliai),
              E. Paplauskas (Kuršėnų Žėrutis, tr. V. Augustauskas), Ž. Savickas (Biržų Jėga, tr. S. Česnauskas),
              S. Kondratenko (Rokiškio Grizlis, tr. A. Kondratenko),
              D. Žarovienė (2006 Europos veteranų čempionė, 2007 pasaulio veteranų iki 60 kg sv. kategorijos ir absoliučioji čempionė;
              Kauno jėgos sporto centras, tr. R. Linkauskas), A. Navickas (Marijampolė, tr. A. Kirkliauskas),
              V. Blekaitis, D. Juodgudis, L. Palivonas, A. Vosylius, T. Pupelis, S. Lasys,
              A. Jašmontas – Lietuvos rinktinės nariai, Lietuvos čempionai ir rekordininkai,
              įvykdę elito klasės normatyvą, A. Paulauskas, A. Velička, T. Pupelis
              (visi Kauno jėgos sporto centras, tr. R. Linkauskas), A. Virbičianskas,
              A. Naglius (Joniškio VARŪNA, tr.A. Virbičianskas ).
              Kultivuojama Akmenėje, Alytuje, Biržuose, Birštone, Gargžduose, Kaune, Klaipėdoje,
              Kuršėnuose, Marijampolėje, Mažeikiuose, Panevėžyje, Radviliškyje, Rokiškyje,
              Šiauliuose, Švenčionyse, Ventoje, Vilniuje, Utenoje, Joniškyje, Jonavoje,
              Lazdijuose. Pajėgiausi šalies jėgos trikovės klubai – Mažeikių Švyturys,
              Marijampolės Suvalkijos ąžuolas, Šiaulių Uola, Kuršėnų Žėrutis, Rokiškio Grizlis,
              Kauno jėgos sporto centras. Jėgos trikovės specialistus rengia LKKA.
              2008 Lietuvos jėgos trikovės federacijai priklausė 53 klubai,
              juose sportavo > 2300 jėgos trikovininkų, juos treniravo 37 treneriai.

            </p>
        </div>

    </div>

</section>
